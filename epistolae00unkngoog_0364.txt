3⁵6 Μ. Α. MURETI

mum beneficio tuo aliis omnibus curis solutus, ma·
gno et alacri animo persequor: neque sane commit-
to , ut qui me tibi tanquam hominem et non inerudi-
tum et eruditionis ac doctrinae sitientissimum com·
mendarunt, cum in illo priore indulserint amori er-
ga me suo, in hoc etiam altero eidem obsecuti, ac
non potius id , quod exploratum haberent, vere apud
te testati esse videantur. Quod cum facio, primum,
quo nihil dulcius est, nihil optabilius , naturae meae
propensionem sequor. Vere enim hoc tibi affirmare
possum, si quis mihi deus omnes opes , omnia com-
moda, omnem potentiam proponat, ea lege ac condi·
tione , ut seme deponam haec studia , et has quales-
cunque litterulas, altrices adolescentiae meae, fi-
dissimae meorum omnium temporum comites dese·
ram: nunquam id faciam neque quicquam tanti esse
ducam, quod mereri velim, ut a suavissimo earum
amplexu et contubernio abducar. Quare, ut dixi,
cum in eas toto pectore incumbo, naturae meae
pareo: idque facio, quod si facere vetarer, vitalem
mihi esse vitam non putarem. Deinde, quo milii
nihil prius ac potius neque est, neque esse debet, vo-
luntati tuae morem ero. Saepe enim mihi, quae
tua est humanitas. a rmasti , nullum tibia me genus
obsequii praestari posse iucundius, quam si omne
tempus arbitratu meo ponerem in litteris et aliquid
assidue, quantumin me esset, excuderem , quod et
mihi ornamento, et aliis usui, et tibi oblectationi
esse posset. Nequ‘e vero me, ut id faciam, oratione
tantum cohortaris, verum etiam exemplo· Quid
enim facere nos oportet, quicunque tuis opibus non
aliam ob causam fovemur, sustentamur, ornamur,
quam utin his studiis omni cogitatione defixa, dies
noctesque exerceamur: cum te, te, inquam, ipsum,
quem moderatrix humanarum rerum providentia in
altissimo dignitatis gradu collocatum , perpetua gra-
vissimorum munerum procuratione districtum teneri

